---
date: 2020-11-24T11:18
tags:
  - kitap_okuma
  - zettelkasten
---


# Barbell Kitap Okuma Şekli

Kayıp ve kazanç tanımlaması yapılması gerekir. Bunun kitap okuma kısmında direk olarak yapmış olduğumuz tanımlamaya göre kayıp zaman ve uğraş olarak adlandırılabilir. Kazanç olarak tanımlanan kısım ise bizi şaşırtan ve bize iyi fikirler sağlayan düşüncelere bir açlık beslemek olabilir. Bu açlık sayesinde elde etmiş olduğumuz bilgiler ile akıl sağlığımızı daha da iyi bir hale getirebiliriz. Bilginin sadece bir fırsat olduğunu unutmaman gerek, kullanılmadıkça da hiçbir şekilde bir yararı olmayacaktır. Genel olarak şu anda yoğunlaşmam gereken kısmın burası olduğunu derinlemesine düşünmeden geçmemelisin. Bunun üzerinden yola çıkarak hızlı okuma tekniklerini ele alacak olursak elinde fazlasıyla fırsat olsa da bunları kullanmak konusunda başarısızlık ile karşı karşıya kalırsın. Kitaplar kalabalıklar içindeki insanlar gibi kaybolmaya mahkum olur. Zihnindeki kalabalıkta var olmadığını düşündüğün fikirler arasında yer almaya başlar. Barbell'in önermiş olduğu kitap okuma yönteminde de okuma alışkanlığını sahip olduğun bilgi birikimi ile birleştirmek için iki adıma ihtiyaç duyacaksın.

- [ ] Birincisi kitabı okumalısın. Bu okuma kısmını biraz daha açmak gerekecek. Gerekli olduğunu düşündüğün ve sana ilginç gelen kısımları işaretle.
Bir kitap içeriği dört parçadan oluşmaktadır.
1. Kullanışlı ama anlaşılması zor olan içerik. Bu kısımları bir daha anlamak ve değerlendirmek için bir daha okuman gerekir. Ondan dolayı da bunları işaretlemek önemlidir.
2. Kullanışlı ve anlaşılabilir. Bu kısımlar da derinlemesine düşünmek ve üzerine kafa yormak için önemlidir. Ondan dolayı bu kısımları da işaretlemelisin.
3. İşe yaramaz ama anlaşılması zor olan içerik. Bu kısım için de işaretlemek gerekir ancak anlaşıldıktan sonra ne yapılacağına yeniden karar vermelisin.
4. İşe yaramayan ve anlaşılması kolay olan içeriği ise direk olarak elemelisin.

Bir kitabı ikinci defa okurken yukarıda yapılmış olan sınıflandırmada işaretlenen içeriklere dikkat etmelisin. Onun dışındakiler senin için önemli olmayacaktır.

Bundan sonraki aşamada ise işe yarayan ve anlaşılan içeriğe yoğunlaşmalısın. Bu içerik senin yeni içerikler oluşturmak adına sana büyük bir kolaylık sağlayacaktır. Bunun en büyük sebebi ise kolay ve anlaşılabilir olmasından ötürü aklına gelen fikirlerin aralarındaki bağlantılar kendiliğinden seni yazmaya teşvik edecek ve bu konuda bir zorluk çekmeyeceksin. Sonraki durumda ise sana zor gelen kısımlar üzerine yoğunlaşıp onlar ile uğraşmalısın. Anlaşılması zor olan kısımlarda ilk kaynak ya da temel görünen kaynak ne ise onun üzerine eğilip elindeki içeriği anlamlandırabilirsin. Bir içeriği ya da yazıyı anlamanın en iyi yolu bundan geçtiği bunu yapmaktan çekinmemelisin.

Bunlara dayanarak okumanın ne olduğuna bakacak olursak sadece var olan bir bilgiden haberdar olmaktan daha fazlası olarak bilgiler arasındaki bağlantıyı da ortaya çıkaran bir eylem olarak görmeye başlayabilirsin. Onlar üzerine düşünmek, yazıp çizmek ve bunları birbirleri ile ilintili hale gelen bir bilgi ağına çevirmeyi okumak olarak değerlendirebilirsin. Okumak, düşünmek ve yazmak asıl olarak insanda gerçek bilgiyi ortaya çıkaracaktır ve doğru bir düşünür olmanı sağlayacaktır.

Son olarak da insanlar yaptıklarıyla var olur ve onları alışkanlıkları ile tanımlarsın. Eğer alışkanlık olarak fikirler ve kavramlar üzerine fazla düşünmezsen, aklen kendini o kadar iyi bir şekilde geliştiremezsin.

Bu aşamada Zettelkasten okuduklarını değerlendirmek adına birkaç iyi özellik sağlayacaktır.

1. Bilgiyi en iyi hale getirebilir. Bunun için de fazlasıyla okumak gerekmektedir.
2. Gerçek bilgiyi içerecek şekilde bir arşiv oluşturmak için iyi bir ögedir. Bu arşiv kendi kendini açıklayacak nitelikte olup eksik şekilde yer alan bilgilere yer vermemelidir.
3. Doğru ve derin bir şekilde öğrenebilmek için yazma faaliyetini de içerdiği için bunu bir alışkanlık haline getirecek şekilde uygulamaya koymak için iyi bir sistemdir.




