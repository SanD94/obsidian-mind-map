---
date: 2020-11-24T09:23
tags:
  - bilgi
  - insan
  - iman
  - makine
---
# Cesur Yeni Dünya

İnsanlık genel olarak bir meseleyi anlamak için ilk önce elimizde var olan bilgi birikiminde bu meseleyi açıklamaya uğraşırız. Bunu yaparken kullanmış olduğu yöntemler meseleyi anlamlandırmak için yetersiz ise ya bir inkar durumu ya da onu direk olarak kabullenme durumu ile karşı karşıya kalırız. Bu durumda ortaya çıkan yeni ele alış şekli de bir zamansallık durumu oluşturmaktadır. İnkar da kabullenme de bu zamansallık kavramında yer almaktadır. Anlık bir durum olmamak ile birlikte elde var olanlara bağlı olarak ortaya çıkar. Bu şekilde de insanlık bilgi birikimine yenilikleri ekleyerek günümüze kadar gelebilmiştir.

Bilgi birikiminde yer alması gereken ama hala daha cevaplanamayan bazı sorular bulunmaktadır. Bu sorular her daim farklı medeniyetlerin benliğinde farklı şekillerde uğraşılmış ancak akla yatan tam olarak bir cevap bulunamamıştır. Bizim inanç bünyemizde var olan İslam sayesinde bazı soruların üzerine kafa yormadan direk iman bahsi ile kendimize açıklayabilsek de aklın yol göstericiliğini bozmamak ve doğruyu bulabilme yolunda kendimizi kör etmemek için farklı ve akla uygun cevaplar da gerekmektedir. Bu cevap imanı ve inancı rahatsız etmeyecek şekilde olmalı ve onun önüne geçebilecek bir durumun oluşmasından her şekilde kaçınmak gerekmektedir. Yoksa sadece kendi kendini yok etmeye dönen ve farklı şekillerde var olan tüm değerlerini elinde tutabilmek için gereken farklı yöntemler ile de uğraşması gerekip zamanın içine hapsolmuş bir benlik ile uğraşacak, kurtuluşu bulamadığı sürece mahkumiyeti sonsuzluğa kadar devam edecektir. 

Bizim aklımızı her zaman karıştıran insan nedir sorusu her şekilde gündeme geldiğinde bizim için ilk tanımın içeriğinde her halükarda Allah'a ibadet eden, kulluk vazifesi ile yükümlü bir varlık olarak nitelendiren ifadeler olmalıdır. Sonrasında bunu aklın da anlayabileceği kısımları ile beraber ele alıp imanın yer aldığı kalp ile aklın birlikteliğini sürdürmek bizler için fazlası ile önemlidir. Bunun dışına çıkmadan meseleleri ele alıp onun üzerinden soruları cevaplamak herhangi bir insana bu mevzuyu açıklamak için önemli olup, hem kendimizi hem de başkalarını bu konular hakkında bilgilendirmeli, kendimizi düzeltmeli, okuduklarımızı da bunlara göre şekillendirmeliyiz.


