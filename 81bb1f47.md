---
date: 2020-11-24T11:19
tags:
  - zettelkasten
  - bilgi_birikimi
---


# Koleksiyoncu Mugalatası

Bir şeyleri kendi alanına senin için bir ödül olabilir. Bilgiye aç bir insan olarak, çağı sarsacak nitelikte olan yeni bir bilgiye karşı kendinde bir yönelimin olabilir. Bundan dolayı da gördüğün her kitabı ve makaleyi depolayarak ve bir kısmını yer imi olarak sadece referans şeklinde tutarak bu bilgileri öğrendiğini ve elinde tuttuğunu düşünebilirsin. Bunun kesinlikle kendini kandırmak olduğunu açık bir şekilde görmelisin. Bunun normalde İngilizce tabiri "The Collector's Fallacy" olarak ifade edilse de Türkçe olarak "Koleksiyoncu Mugalatası" diyebilirsin. Bu olayı kendini kandırma olarak adlandırmanın sebebi bir mevzunun varlığı hakkında bir şeyler bilmek o şeyi gerçek anlamıyla bilmek ile aynı şey değildir. Bilgi elindeki başka bilgiler ile birlikte işe yarayan, kullanılan ve farklı fikirleri ortaya çıkarabilen nitelikte bir kavram iken sadece bir toplayıcı bünyesinde yer alan, durgun ve tek yönlü bir şey değildir. Bu bilgiler farklı içerikler, bilgiler, fikirler ve düşünceler ile yoğrulup kendi düşünce dünyanda yer almadığı sürece öğrendim diyemezsin. Öğrenmek de bir değişim demektir ve buna göre öğrenmedikçe hiçbir yere ulaşamazsın.

Yer imi eklemenin insan için bir ödül olarak görülmesi de aslında koleksiyoncunun bu konudaki bazı korkularından kurtulmasına dayanır. Sen bu şekilde davrandığı o bilginin aslında senin ile her zaman var olduğunu ve her an elinin altında olduğunu sanırsın. İnternet dünyası yine de bu şekilde işlemez. İçerikler her zaman değişir, güncellenir ve bazen de yok olmaya mahkum olur. Ondan dolayı da yer imlerini seçerken okuyabileceğin kadarını belirleyip ona göre işlerini halletmen gerekir.

Umberto Eco'nun bilgi toplamak ile alakalı uyarısından da anlayacağın üzere bu davranış direk olarak bildiğini söylediğin şeyleri arttırmayacaktır. Öncelikle elindeki metinleri doğru bir şekilde okuyup, anlayıp ve oradaki fikri tamamen bağımsız bir hale getirip kendi içindeki bilgi birikimi ile harmanlayarak bir şeyler öğreneceksin. Güzel bir şekilde okumak da bu sayede bilgi birikiminde kalıcı bir etki oluşturacaktır. Sonrasında da bu öğrendiklerini bir yere aktararak daha iyi bir hale getirebilirsin. Not alma kısmını da bilgiyi tamamen ilk öğrendiğin kaynaktan bağımsız hale getirip çok arada da olsa detaylara ihtiyaç duyduğun halde asıl kaynağa bakabileceğin bir şekilde yapmalısın.

Bir konu üzerinde bir şeyler öğrenirken uzun soluklu bir araştırmadan çok küçük döngüler oluşturup onun üzerinden çalışmalarına devam edebilirsin. Araştırma, okuma ve bilgiyi özümsemeyi bu kısa çalışma kısmında daha iyi bir şekilde devam ettirebilir ve devamlılığı sağlayabilirsin. Bu sayede her bir döngü sonunda elindeki bilgi daha anlamlı ve kullanılabilir bir halde yer alacaktır.


