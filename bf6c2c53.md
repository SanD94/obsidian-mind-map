---
date: 2020-11-24T09:35
tags:
  - merak
  - meseleler
---



# Boşluk İçindeki Başlıksız
Her zaman için yazı yazma isteği ile başlayıp akılda var olanları tam olarak toparlayamayarak yok olup giden düşüncelere dönmeye başlaması her şekilde can sıkıcı olmaya başladı. Burada bir düzeltme ve derinlemesine inceleme yapmaya her zaman için ihtiyaç olsa da aslında fikirler sadece akılda kalıp boş hayallerin arasına karışmaktan kesinlikle öteye gidemiyordu. Bunu düzeltmenin tek yolu da sadece yazıda kendini boğmak ve bunun için gerekli olan ögeleri ve malzemeleri bir araya toplamaktı. Bu bir şekilde ortaya çıkması gereken başlıksız bir başlangıç olacak.


## Plansızlıklar
Olayın aslında gerçek yüzü sürekli olarak elindekini tam olarak olarak kullanmayıp başka arayışlar peşinde gitmekten olduğunu anlamış olman gerekirdi. Sürekli olarak bir farklılığı denerken asıl olanları bir kenarda bırakıp hiçbir zaman doğruyu ardında kalanlarda aramayı düşünmedin. Elde ettiğin anlık kimlikleri bir anda silip yenisine geçmeyi bu kadar kolay sanmak sadece var olmayan bir karakterin anlamsız bir özgüveninden ortaya çıkan bir saçmalıktı. Düzeltmek için ve anlamak için gerçekten de elindekiler ile beraber ardında bıraktıklarına teker teker yeniden bakmaya başlaman gerekir ki doğru olduğunu düşündüğün şeyler tam olarak ortaya çıkabilsin. Yoksa seni hiçbir yere götürmeyecek olan bu farklılıklarda kaybolup bir yerde kaybetmiş olduğun kişiliğinin sen diye bir özne kaldıysa senin ile görmediğin bir yerden uğraşmaya başladığını ve kişiliğini bulamayacağını bir şekilde anlayacaksın.
Denemekten ve yanlıştan kaçınırken daha büyük yanlışlara kapılarak bu işleri yapmak gerçekten de büyük bir yorgunluk sebebi. İstesem de istemesem de bu işten kaçamıyor olmamın başka bir açıklaması olduğunu da sanmıyorsun. Bir dil değişikliğine dahi ihtiyacın varmış gibi davranıyorsun ancak bu yazılanların hepsini sen okuduktan sonra, sana hitap ettiğini bildikten sonra başka bir yolun mu olacak sanıyorsun? Kesinlikle bunun cevabının net bir şekilde hayır olduğunun farkındasın, bilincindesin ancak yine de cevabı bilmiyormuşçasına davranmaktan kaçınmıyorsun. Çözümlemenin de tek bir yolu var. Gerçekten de önce bir şeyler ortaya koyup işe yarayıp yaramadığını anlaman gerek. Bundan kesinlikle ama kesinlikle kaçmamalısın.




### Görünen Yollar
İzleyeceğin ve unutmaman gereken bir yolu öneri olarak sana söylüyorum. Önce al, oyna ve güzel bir şekilde dene ama sıkıldığın zaman ya da kötü bu işime yaramaz dediğin anda bırakmamalısın. Her zaman daha iyisi olarak gördüğün seni başa döndürdüğü için buna kesinlikle aldanmamalısın. Bu seni her şekilde sabitleyecektir gibi düşünmemelisin. Elindekini daha iyiye götürebilecek olan sensin. Artık bir miras olarak bakıp bunları değerlendirmelisin. Kaç defa aynı satırları yazıp onlar ile boş yere vakit kaybettiğini bilir misin? Hepsinin aklında olması sana bir yükten başka bir şey olmayacaktır. Unuttuğun zaman önemsiz olduğundan değil kendine her şekilde fazla yüklenmenin başka fikirlerin ile bir arada bulunamayıp mahkumiyeti kabul etmesinden olduğunu düşünmelisin. Yazmak için de elbette ki bir düzen belirlemen gerekir. Bunun için kendine en güzel zamanları seçebilirsin. Gün içinde yaptıklarından sonra not almak istediklerin olacaktır. Yanından kağıt kalemi eksik etmeden gerçekten de hatırlayabileceğin bir şekilde not alıp onları asıl belgelendirme yerine geçirmen senin için her şekilde daha kolay olacaktır.

Bu yazmış olduğun not kısmını da illaki küçük notlar olarak düşünmene gerek olmaz. İstediklerin ile doldur, bazı kısımlarını oku, yeniden düzenle ve istersen tarih kısımlarını da ekle. Onun yerine sadece sürüm olarak eklemen de büyük ihtimal yeterli olacaktır. Bu konuda bir fikir sahibi değilsen de sadece boşluk içindeki başlıksız kısmında kendini yöneltebilirsin. Sadece bir başlangıç olsun, ortadakilerin ne olduğu önemli değil, sonu düşünmek hiçbir zaman senin vazifen olmayacaktır.

Bir insan olarak yapılması gerekenlerin sorumluluğunu unutarak yaptıklarının hesabını ya da yapamadıklarının hesabını nasıl vereceğini bir şekilde bulman gerekecektir. Bunun için izleyeceğin yollar şu an için nasıl bir belirsizlikte kalmakta ki kendini bu kadar fazla yoruyor olabilirsin ki...

### Hızlı Düşünceler

Bu dünyada tek bir bilgi olduğunu düşünerek yola çıkınca elde ettiğin tüm ayrılıkların bir noktada birleşmesi için bir çaba sarf edebilirsin. Bu çaba aslında en başta gereksiz ve anlamsız görünse de aslında insan olduğun için senin bazı şeyleri anlamanda büyük bir yardımı olacaktır. Bunların başında gelebilecek en iyi özellik ise kendi gerçekliğini fark ederek aslında bir hiç olduğunu tam anlamıyla görmen olabilir.

Düşüncelerin bu konu üzerinde fazla hızlı aksa dahi yapabileceklerinin her yönlü bir sınırı var, hem zamansal hem de mekansal olarak. Bunu aşabilmenin bu dünya standartlarında hiçbir yolu olmayacaktır. Ta ki bir Allah inancı ile kendini tamamen kavurup o inancı tam anlamı ile benimsedikten sonra yapacaklarını bir yere hapsetmek gerekmediğini ve aslında elindeki tüm bilgilerin ya da elinde sandığın tüm bilgilerin ona ait olduğunu düşünebilirsin. Belki de bu düşünce tam anlamı ile bir gerçek olarak karşına çıkabilir ancak bunu tam olarak kavrayamazsan da inanmak ile yetinebilirsin. Peki inanmak o kadar zayıf bir duygu mu ki bilmenin altında yer alıyormuşçasına düşüncelerini kurabilirsin. Bunun için doğru bir tanımlama yapmak ve üzerine konuşmak gerekir.

O zaman başlamak lazım, inanmak nedir? İnanmak elindeki davranışı, tutumu, düşünceyi veya eylemi doğru olarak ele almaktır. İnanmak genel kullanımda bir belirsizlik ifadesi içerse de kendi manası içerisinde bu belirsizlik bulunmamaktadır.

### İlginin Ahlakı

Büyük bir iş yapabilmek için doğal bir yeti ile birlikte kararlılık gerekmektedir. Bunun dışında pek de farkında olunmayan ya da anlaşılmayan bir şeye daha ihtiyaç bulunmaktadır. Bir konuya takıntılı ya da saplantılı bir şekilde ilgi duymak da gerekmektedir. Saplantının asıl haline baktığınızda ise bunun kimseye aslında bir faydası bulunmamaktadır. Saplantı derecesindeki ilgi aslında tamamen kendi kendisine göre iş yapılmasını sağlayan bir duygu olarak kalmaktadır.

Büyük işler yapan insanların hayatına baktığınızda ortak bir yol bulabilirsiniz. Genel olarak yaptıkları işlere saplantılı bir ilgi ile başlarlar ve bu ilgi duydukları şeye kendi zamanındaki başka insanlar tarafından tamamen anlamsız olarak değerlendirilir. Meraklarının da tamamen sonsuzluğa uzandığını dahi düşünebiliriz. Bunlara göre düşünecek olursak da zeki biri için tüm bu insanların yaptıklarını bir cümlede özetleyecek olursak onların tamamen değerli bir mevzu için tarafsızlık içerisindeki bir saplantıya sahip olmaları gerekmektedir diyebiliriz. Bu mevzuda doğal yetenek ile kararlılık hangi aşamada yer almakta diye sorulacak olursa saplantılı bir ilgi bunları en iyi ifade etme şekli olacaktır. Çünkü ilginin varlığına bakacak olursak, bir meselenin ardındaki ve etrafındaki sorunları çözebilmek adına bunları bir nebze de olsa anlamak ve anlamlandırmak gereklidir. Bunun için de gerekli olan ise doğal yetenektir. Kararlılık kısmında ise eğer gerçekten bir konuya ilginiz varsa kendinizi bu kararlılık ile yönlendirmek yerine konunun çekiciliği ile konu üzerinde uğraşmaya devam edebilirsiniz.

Buna göre düşünüp şekillendirmeye çalışınca elimizde olan bu ilginin bir konu üzerine eğilmesi kısmına gelmemiz gerekebilir. Peki bu konu nasıl bir şekilde olmalıdır ki bu ilgi amaçsız ve başı boşuna kalmasın? Bunun için kimse size yardım edemez ya da bir yardım teklifinde bulunamaz. Bunun en büyük sebebi ise sahip olduğunuz ilginin sizden ziyade direk olarak kendisine hitap edebilecek nitelikte farklı yollar üzerinden işlem yapmasından kaynaklanmaktadır. Bunu ise sadece saplantılı bir ilgiye sahip olan bir kişi görebilecektir.




### Atalet Duygusu

Mücbir sebepler ve atalet duygusu üzerine inşa edilen farklı yapılar insan olmanı unutturabilir ancak umut her zaman sana bir çözüme sahip olan bir yola ışık olarak yer alacaktır. Yerinde sayarak, hatalarının basitliğine ve tekrarlığına takılarak kendini farklı bir yere atman gerekecektir. Bunu engellemek de senin işin olmaması gerekir. Bundaki en temel sebep ise insan olarak yapman gerekenlerin sadece ve sadece ilerlemeye bakacak bir şekilde, başkalarından yardım almayı unutmadan hayatına devam etmek olacaktır. 
