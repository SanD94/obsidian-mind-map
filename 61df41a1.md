---
date: 2020-11-24T11:22
tags:
  - eylemsellik
  - gerçekler
---

# Gerçeklik Algısı

Bazen bir işi yapmak isterken kendini daha iyi geliştirebileceğini düşündüğün için o işin yerine başka işler koyarsın. Bu işlerdeki başarı ile gerçek işini daha iyi bir hale getirebileceğine inanırken tamamen hedefinden uzak ve işini yapmamanın getirdiği yükü üstünde hissetmeye başlarsın. Kendini anlık bir şekilde kandırdığın bu işleri yapmaya yine de ikna edersin. Bundan kurtulmanın en iyi yolu yine de bu belirlemiş olduğun kendini kandırmaya yönelik işlerden kurtulup asıl işine odaklanman gerekir.

Kendini kandırmak için seçmiş olduğun bu işlerdeki en önemli ve seni cezbeden durum ise yapmış olduğun hataların boyutlarının gerçekten de yapmayı düşündüğün işteki hatalar kadar büyük bir etkiye sahip olmamasıdır. Bu kısım ile kendini eğlendirerek devam ettiğin için de hiçbir şekilde gerçek işe girişmeden hayatını idame ettirmeye çalışırsın. Sonunda da gerçeklikten tamamen kopmuş bir halde kendini kandırarak hayatına devam edersin. Sonunun ne kadar kötü olabileceğini bundan sonra sen hesap et. Bu küçük ve gerçeklikten uzak işlerdeki kendini mutlu eden başarılarının gerçekte hiçbir şekilde sana bir faydası olmayacaktır. Sadece o küçük işlerdeki hataların sana nispeten yardımcı olacaktır. Seni gerçek başarıya götürecek kısım hatalarından ders çıkarmak ve bunları bir daha tekrar etmemekten başka bir işin olmayacaktır.

Gerçekten de elindeki işleri yapmak istiyorsan aklındakileri güzel bir şekilde toparla ve kendini şuna ikna et : Bazen hiçbir şey yapmamak bir şey yapmaktan daha iyi olacaktır. Elindeki küçük işler sana bir şeyler yaptığının hissini verse de gerçeklikteki bir karşılığı olmadığından hiçbir şey yapmayı seçerek kendini gerçekliğe hazırlaman sana daha faydalı olacaktır.

O gerçek işi yapmanın aslında zor gelen kısmı da eylemsel yönünden kaynaklı değil onu yapmak için gerekli olan kararlılık kısmındadır. Bu kararlılığa sahip olduktan sonra o işi yapmak senin için zor olmayacaktır.


